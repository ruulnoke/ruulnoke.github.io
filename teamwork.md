# Product owner

Minusta tuli tuoteomistaja, sillä minulla oli voimakkain visio projektista sekä suuri kiinnostus oppia syvemmin Scrumia.

## Fokus ja visio

Tuoteomistajan homma tapahtui osin takaraivossa. Koin, että pystyin pitämään melko kiinteän fokuksen tavoitteessamme ja priorisoimaan työskentelyä mielekkäästi. Ajatustyön lisäksi sanallistin visiota sekä valoin intoa ja uskoa tiimiläisiini.

## Backlog

Loin meille projektinhallintaa varten backlogin GitHubiin.

![projektinhallinta](images\github-projekti.PNG)

Muokkasin ja järjestelin product backlogia aina tarpeen mukaan.

## Sprint planning ja tavoitteet

Johdin uuden sprintin suunnittelua (sprint planning). Käytännössä kävin systemaattisesti läpi backlogia. Mitä puuttuu? Mitä tämä vaatii? Jossain vaiheessa käytimme tarinapisteitäkin. Tehtävien nimeäminen ja rajaaminen vaati opettelua.

Myöhemmin syksyllä otimme aloitteestani käyttöön myös hyväksymiskriteerit. Tässä esimerkki tehtävästä "Käyttäjä haluaa poistaa projektin, jotta tilaa vapautuu".

![kriteeriesimerkki](images\kriteerit.PNG)

Muotoilin sprintille myös tavoitteen. Se oli välillä hieman hankalaa, sillä työn alla oli monesti erilaisia mutta yhtä tärkeitä asioita.

Kyselin dailyissa noin parisen kertaa sprintissä, kuinka tiimiläiset kokevat, olemmeko saavuttamassa tavoitteemme. Muistutin tavoitteesta tarpeen mukaan.
